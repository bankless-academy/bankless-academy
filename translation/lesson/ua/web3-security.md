---
TITLE: Безпека Web3
DESCRIPTION: Захистіть себе та свій гаманець від найпоширеніших шахрайств у web3.
LANGUAGE: Українська
WRITERS: 
TRANSLATORS: aldekein.eth
LINK: https://app.banklessacademy.com/lessons/web3-security
FORMAT: LESSON
---

```
__________________________________________________________________________________________________________________________________________________________

$$$$$$$\                      $$\       $$\                                      $$$$$$\                           $$\                                   
$$  __$$\                     $$ |      $$ |                                    $$  __$$\                          $$ |                                  
$$ |  $$ | $$$$$$\  $$$$$$$\  $$ |  $$\ $$ | $$$$$$\   $$$$$$$\  $$$$$$$\       $$ /  $$ | $$$$$$$\ $$$$$$\   $$$$$$$ | $$$$$$\  $$$$$$\$$$$\  $$\   $$\ 
$$$$$$$\ | \____$$\ $$  __$$\ $$ | $$  |$$ |$$  __$$\ $$  _____|$$  _____|      $$$$$$$$ |$$  _____|\____$$\ $$  __$$ |$$  __$$\ $$  _$$  _$$\ $$ |  $$ |
$$  __$$\  $$$$$$$ |$$ |  $$ |$$$$$$  / $$ |$$$$$$$$ |\$$$$$$\  \$$$$$$\        $$  __$$ |$$ /      $$$$$$$ |$$ /  $$ |$$$$$$$$ |$$ / $$ / $$ |$$ |  $$ |
$$ |  $$ |$$  __$$ |$$ |  $$ |$$  _$$<  $$ |$$   ____| \____$$\  \____$$\       $$ |  $$ |$$ |     $$  __$$ |$$ |  $$ |$$   ____|$$ | $$ | $$ |$$ |  $$ |
$$$$$$$  |\$$$$$$$ |$$ |  $$ |$$ | \$$\ $$ |\$$$$$$$\ $$$$$$$  |$$$$$$$  |      $$ |  $$ |\$$$$$$$\\$$$$$$$ |\$$$$$$$ |\$$$$$$$\ $$ | $$ | $$ |\$$$$$$$ |
\_______/  \_______|\__|  \__|\__|  \__|\__| \_______|\_______/ \_______/       \__|  \__| \_______|\_______| \_______| \_______|\__| \__| \__| \____$$ |
                                                                                                                                               $$\   $$ |
PORTABLE LESSON DATADISK COLLECTION                                                                                                            \$$$$$$  |
                                                                                                                                                \______/
__________________________________________________________________________________________________________________________________________________________
```

---

# Вступ

Цифрова власність – це нова функція web3. Використовуючи блокчейни, криптовалюти та NFT, web3 повертає власність та владу користувачам. Це онлайн-володіння цифровими фінансовими продуктами є новим для багатьох, і цей брак досвіду дає можливість шахраям обманювати та красти активи інших. Їх дії настільки ефективні, тому що більшість людей не знають, як вони працюють.

Але від шахрайства страждає не лише web3, сервіси web2, такі як електронна пошта та соціальні мережі, також переповнені шахрайством. Крім того, багато інструментів web3 все ще пов\'язані з сервісами web2, такими як банківські рахунки або централізовані біржі, тому їх захист також важливий. Тож вітаємо, Досліднику Академії, з тим, що ви знайшлі час озброїтися знаннями, які захистять вас під час подорожі у `web3`!

Цей урок охоплюватиме:

- Безпека Web2 та web3.
- Найпоширеніші способи, якими люди втрачають свої кошти, та як захистити себе від них.
- Загальна стратегія безпеки гаманця.
- Як можна відновитися, якщо ви стали жертвою шахрайства.

# Гроші у Web2

У web2 установи зберігають гроші від імені людей. Користувач повинен підтвердити свою особу установі, щоб отримати доступ та використовувати свої гроші. Це те саме, що банківський рахунок або `централізована біржа` (CEX); потрібен логін та пароль.

Щоб шахрай отримав доступ до ваших грошей, йому потрібна ця комбінація логіна + пароля. Оскільки установи відповідають за захист ваших грошей, шахрайські транзакції потенційно можуть бути скасовані - подібно до оскарження транзакції по кредитній картці.

![](https://app.banklessacademy.com/images/web3-security/money-in-web2-7e1a5fd1.svg)

# Гроші у Web3

У web3 гроші працюють інакше. Це більше схоже на готівковий гаманець; як тільки гроші витрачені, їх немає. Лише приватні ключі контролюють доступ до гаманця. Отже, щоб шахрай отримав доступ, йому потрібна `seed-фраза`, цей спеціальний набір секретних слів дає доступ до `приватних ключів` та можливість вивести гроші з гаманця.

Дуже важливо захищати seed-фрази; ви _**ніколи**_ не повинні давати свою seed-фразу нікому з будь-якої причини. Також ніколи не зберігайте seed-фрази на компʼютері чи смартфоні; цифрові фотографії, програми для нотаток та текстові файли на вашому комп\'ютері можуть бути скомпрометовані.

![](https://app.banklessacademy.com/images/web3-security/money-in-web3-f575b0f6.svg)

# Перевірка знань 1

На відміну від web2, у web3 шахраям потрібна лише seed-фраза, щоб вкрасти все з гаманця, включаючи токени та NFT.

- [ ] Правильно
- [ ] Неправильно

# Безпечне зберігання Seed-фрази

Існує багато методів безпечного зберігання seed-фраз, але гарним початком є зберігання її на фізичному носії (ламінований папір або подібне) та зберігання її у водо- та вогнестійкому сейфі у власному будинку. **Не** зберігайте `seed-фразу` як фотографію або іншими цифровими методами - навіть у менеджері паролів.

Погані місця для зберігання seed-фраз:

- У картотеці
- Цифровий додаток для нотаток
- На вашому робочому місці
- Цифрове фото

Де б ви не зберігали свою seed-фразу, ви повинні переконатися, що тільки ви маєте до неї доступ, і що вона захищена від втрати та знищення. Ви ніколи не знаєте, що може статися в майбутньому!

# Захистіть свої паролі

Дбайливе використання та керування паролями є важливою частиною щоденного дослідження Інтернету.

Паролі повинні бути різними для кожного веб-сервісу, що використовується онлайн. Це стосується таких сервісів, як електронна пошта, централізовані біржі та інші облікові записи сервісів. Це біда, якщо комусь вдається отримати логін + пароль для лише одного вашого облікового запису, але це вже катастрофа, якщо ця комбінація розблоковує всі ваші облікові записи!

`Менеджери паролів`, такі як 1Password, LastPass та Bitwarden, безпечно зберігають та шифрують будь які ваші паролі; вони навіть можуть генерувати нові високобезпечні паролі та автоматично їх зберігати. Вам просто потрібно запам\'ятати один головний пароль.

**Не** зберігайте `seed-фразу` web3 гаманця у менеджері паролів; достатньо одного витоку пароля, щоб хтось зміг отримати доступ до всіх ваших активів у цьому гаманці, і ніхто не зможе відновити ваші активи для вас.

# Перевірка знань 2

Чому менеджери паролів корисні?

- [ ] Людям потрібно запам\'ятати лише свій головний пароль, щоб їх використовувати.
- [ ] Вони генерують та зберігають сильні, унікальні паролі.
- [ ] Вони шифрують паролі, щоб зберегти їх у безпеці.
- [ ] Все перераховане вище

# Двофакторна автентифікація

`Двофакторна автентифікація`, також відома як 2FA, є додатковим рівнем безпеки web2.

Бувало, що люди зазнавали злому своїх облікових записів web2, або втрачали гроші та ціні дані, незважаючи на використання сильних паролів. Веб-сайти Web2 (і навіть `менеджери паролів`) часто використовують додатковий рівень безпеки (2FA). 2FA генерує одноразові коди на іншому пристрої, на додаток до звичайного пароля для входу на веб-сайт. Іншим пристроєм може бути смартфон,  комп\'ютер або навіть невеликий пристрій, по типу брелока.

Телефонна (SMS) 2FA краща, ніж повна відсутність 2FA, але телефонні компанії також вразливі до шахраїв. Шахраї можуть використовувати `соціальну інженерію`, щоб видати себе за власника облікового запису, обійти перевірки безпеки компанії та отримати доступ до вхідних СМС - все це без відома справжнього власника. Додатки для автентифікації, такі як Ente Auth або Google Authenticator, є більш безпечними рішеннями 2FA.

![](https://app.banklessacademy.com/images/web3-security/two-factor-authentication-7fa9bfdf.svg)

# Перевірка знань 3

Чому настійно рекомендується двофакторна автентифікація?

- [ ] Неможливо зламати обліковий запис, коли у користувача ввімкнено 2FA.
- [ ] Це додає ще один рівень безпеки до облікових записів web2.
- [ ] Це робить паролі сильнішими.
- [ ] Все перераховане вище

# Шахрайство з використанням соціальної інженерії

Як у web2, так і у web3 шахраї використовують тактику `фішингу`, щоб обманом змусити людей надати свої паролі та seed-фрази. Часто вони прикидаються співробітниками служби підтримки продуктів, пропонуючи допомогу: «Привіт, це служба підтримки Metamask», або прикидаються адміністраторами спільноти: «Новий випуск NFT, ексклюзивно для нашої спільноти».

Вони використовують `соціальну інженерію` для тиску на людей. Приклади включають:

- «Час спливає!» - змушуючи вас поспішати.
- «Вітаємо, ви виграли наш розіграш!» - створюючи відчуття ексклюзивності.
- «Отримайте ранній доступ до нашого попереднього мінту!» - генеруючи `FOMO` у людини, яку обманюють.

![](https://app.banklessacademy.com/images/web3-security/social-engineering-scams-73c69132.svg)

# Страх втраченої вигоди (FOMO)

`FOMO` розшифровується як «Страх втраченої вигоди», це стресове відчуття, що ви не отримаєте великої вигоди або можливості, якщо не зробите щось **прямо зараз**.

Найкращий захист від FOMO – це просто відійти від комп\'ютера та зробити перерву. Люди не думають чітко, коли перебувають у стані стресу, саме тому FOMO є таким ефективним інструментом шахрайства. Відійшовши від ситуації, стає набагато легше розпізнати шахрайство.

# Перевірка знань 4

Як шахраї використовують соціальну інженерію?

- [ ] Видаючи себе за авторитет у спільноті.
- [ ] Чинячи тиск на людей обмеженям часу.
- [ ] Пропонуючи розіграші або безкоштовні NFT для створення FOMO.
- [ ] Все перераховане вище

# Безпека в соціальних мережах

Шахраї люблять взаємодіяти з користувачами в соціальних мережах, таких як Twitter та Discord-сервери криптовалютних проектів. Зазвичай вони намагатимуться розпочати розмову через прямі повідомлення, щоб уникнути публічного викриття досвідченими членами спільноти. Загалом безпечніше спілкуватися в публічних місцях, поки ви не наберетеся більше досвіду.

Однак, де б ви не спілкувалися з іншими, ви _**ніколи**_ не повинні давати свою `seed-фразу` нікому з **будь-якої причини**. Якщо хтось просить вашу seed-фразу або приватний ключ – він шахрай. Це так просто.

# Безпека в соціальних мережах

`Червоні прапорці` в соціальних мережах:

🚩 **Помилки в мові та граматиці:** Недбалість, зайва пунктуація тощо.

🚩 **FOMO:** «Не пропустіть!»

🚩 **Видача себе за іншу особу:** адміністратора, службу підтримки, Віталіка Бутеріна, Ілона Маска тощо.

🚩 **Гарантовані прибутки:** У криптовалюті ніщо не гарантовано.

🚩 **Незапрошені посилання та пропозиції,** _особливо в прямих повідомленнях_.

![](https://app.banklessacademy.com/images/web3-security/social-media-safety-a76a39f4.svg)

# Найкращі практики в соціальних мережах

Практики для безпеки:

✅ Якщо їм доводиться надсилати вам пряме повідомлення, щоб продати свій продукт, вам, ймовірно, він не потрібен.

✅ Перевірте кількість підписників та членів проекту - хоча це не гарантує легітимності, якості чи стабільності проекту.

✅ Перевіряйте все за допомогою зовнішнього джерела, наприклад, інших офіційних облікових записів проекту.

✅ Якщо ви коли-небудь не впевнені, зверніться до авторитетних членів великої спільноти, якій ви довіряєте, - і запитайте публічно.

![](https://app.banklessacademy.com/images/web3-security/social-media-best-practices-48ad350f.svg)

# Скам-токени

Окрім соціальної інженерії, другою за поширеністю атакою web3 є надсилання `скам-токенів` на ваш гаманець web3. Скам-токени – це криптотокени, які шахраї переказують на багато гаманців одночасно, сподіваючись, що хтось спробує перемістити або продати токени та спрацює шкідливий код, прихований у смарт-контракті токена.

Шкідливі контракти часто вимагають від людей витрачати на транзакцію набагато більше, ніж необхідно для продажу цих скам-токенів, а інші можуть повністю спустошити гаманці; такими скам-токенами можуть бути навіть непрошені NFT! Якщо проблема і не в самому смарт-контракті, описи скам-токенів часто заманюють жертв на фішингові веб-сайти, де шахраї намагаються обманом змусити жертв ввести свою `seed-фразу` або інші облікові дані.

Найкраще, що можна зробити, отримавши непрошені випадкові токени, - це взагалі з ними не взаємодіяти; приховайте їх у своєму гаманці та ніколи не переказуйте/чіпайте їх.

![](https://app.banklessacademy.com/images/web3-security/scam-tokens-761d5f63.svg)

# Перевірка знань 5

Чому взаємодія зі смарт контрактами скам-токенів небезпечна?

- [ ] Вони можуть вкрасти весь ваш ETH.
- [ ] Вони можуть вкрасти інші токени з вашого гаманця.
- [ ] Вони можуть привести на фішинговий веб-сайт, де шахрай спробує отримати вашу seed-фразу.
- [ ] Все перераховане вище

# Апаратні гаманці

Якщо ви пам\'ятаєте з нашого уроку [Основи роботи з гаманцем](https://app.banklessacademy.com/lessons/ua/wallet-basics), `апаратний гаманець` підключається до Інтернету лише тоді, коли ви фізично підключаєте його до комп\'ютера або пристрою, підключеного до Інтернету. Це робить ваші кошти набагато безпечнішими, оскільки комусь доведеться фізично вкрасти ваш пристрій та зламати його, щоб добути вашу `seed-фразу`.

Навіть можливо використовувати ваш апаратний гаманець через багато розширень для браузерів, таких як MetaMask. Використовуючи цю конфігурацію, ви отримуєте зручність єдиного інтерфейсу гаманця з безпекою використання апаратного гаманця.

Ledger [написав власний посібник](https://www.ledger.com/academy/security/the-safest-way-to-use-metamask) про те, як налаштувати MetaMask для використання з їхнім апаратним гаманцем.

![](https://app.banklessacademy.com/images/web3-security/hardware-wallets-22a096d4.svg)

# Перевірка знань 6

Чи апаратний гаманець безпечніший за гарячий гаманець?

- [ ] Так
- [ ] Ні

# Стратегії створення гаманців

Після придбання апаратного гаманця, одним з найкращих способів захисту ваших коштів є їх розподіл між кількома гаманцями. Ось  стратегія розподілення з використанням трьох окремих гаманців:

1. **Щоденний гаманець:** Гаманець, який слугує для дрібних придбань чи вашим web3-ідентифікатором для входів — наприклад, для соціальних мереж web3 чи ENS — використовуйте `апаратний гаманець` для додаткової безпеки.
2. **Торговий гаманець:** `Гарячий гаманець` для торгівлі та інших дій, пов\'язаних з коштами, які можуть потребувати переміщення в короткі терміни.
3. **HODL-гаманець:** Виділений `апаратний гаманець` для довгострокового зберігання — це кошти, призначені для тривалого зберігання. Рекомендується _**не**_ використовувати цей гаманець для взаємодії зі смарт-контрактами.

👍 **ПЛЮСИ:** Розділення гарантує, що шахрайство загрожує лише коштам у _цьому конкретному гаманці_, а не _всьому_.

👎 **МІНУСИ:** Це складніше відстежувати, але деякі програми дозволяють підписати та організувати ваші гаманці.

![](https://app.banklessacademy.com/images/web3-security/wallet-strategies-2b743061.svg)

# Перевірка знань 7

Ми рекомендуємо зберігати ваші кошти _______________ для більшої безпеки.

- [ ] збереженими в кількох аірдропах
- [ ] заблокованими в кількох NFT
- [ ] розділеними між кількома гаманцями
- [ ] ліквідними за кількома адресами

# Відновлення після шахрайства у Web2

Сподіваємося, ви ще не стали жертвою шахрая. Якщо так, є кілька кроків, які слід вжити, щоб знову захистити свої облікові записи.

У разі шахрайства, пов\'язаного з сервісом web2, таким як Gmail або Discord, вам слід:

- Змінити пароль на зламаному обліковому записі.
- Там, де це можливо, скористайтеся кнопкою «вийти з усіх інших пристроїв», щоб вигнати шахраїв з вашого облікового запису.
- Увімкніть `2FA` за допомогою програми-автентифікатора.
- Повідомте про шахрайство відповідному сервісу.
- Переконайтеся, що ваш обліковий запис електронної пошти також захищений.
- Обговоріть шахрайство з друзями або довіреними членами спільноти.

# Відновлення після шахрайства у Web3

Всім смарт контрактам та програмам необхідно отримати ваш дозвіл на витрачання токенів на Ethereum. Термін `Allowance` – це кількість цього токена, яку ви дозволяєте витратити у майбутньому. Підвищена увага при запитах будь яких дозволів зменшує ризик для ваших активів від потенційно шкідливого додатка або хакера.

У Web3 немає нікого, хто б відповідав за протоколи, щоб повідомляти про шахраїв, але ви все одно можете вжити заходів:

- Негайно переведіть будь-які кошти, що залишилися в скомпрометованому гаманці, на іншу адресу гаманця, **переконайтеся, що нова адреса має іншу seed-фразу.**
- Перегляньте та скасуйте `дозволи на токени`, які ви надали своєму гаманцю, за допомогою таких інструментів, як [etherscan.io/tokenapprovalchecker](https://etherscan.io/tokenapprovalchecker). Зверніть увагу, що скасування дозволів коштуватиме газу. OpenSea має [статтю підтримки](https://support.opensea.io/en/articles/8867133-how-can-i-revoke-token-approvals-and-permissions-on-ethereum) з покроковим керівництвом.
- Використовуйте `апаратний гаманець` у майбутньому.
- Попередьте інших, повідомивши про шахрайство постраждалій спільноті.
- Обговоріть процес шахрайства з друзями або довіреними членами спільноти, щоб дізнатися, як ви можете захистити себе та інших у майбутньому.
