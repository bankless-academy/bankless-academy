---
TITLE: Kripto Cüzdanı Oluşturma
DESCRIPTION: Adım adım kılavuzumuzla ilk kripto cüzdanınızı oluşturun.
LANGUAGE: Türkçe
WRITERS: Tetranome
TRANSLATORS: İlknur Beyaz
LINK: https://app.banklessacademy.com/lessons/creating-a-crypto-wallet
FORMAT: HANDBOOK
---

```
__________________________________________________________________________________________________________________________________________________________

$$$$$$$\                      $$\       $$\                                      $$$$$$\                           $$\                                   
$$  __$$\                     $$ |      $$ |                                    $$  __$$\                          $$ |                                  
$$ |  $$ | $$$$$$\  $$$$$$$\  $$ |  $$\ $$ | $$$$$$\   $$$$$$$\  $$$$$$$\       $$ /  $$ | $$$$$$$\ $$$$$$\   $$$$$$$ | $$$$$$\  $$$$$$\$$$$\  $$\   $$\ 
$$$$$$$\ | \____$$\ $$  __$$\ $$ | $$  |$$ |$$  __$$\ $$  _____|$$  _____|      $$$$$$$$ |$$  _____|\____$$\ $$  __$$ |$$  __$$\ $$  _$$  _$$\ $$ |  $$ |
$$  __$$\  $$$$$$$ |$$ |  $$ |$$$$$$  / $$ |$$$$$$$$ |\$$$$$$\  \$$$$$$\        $$  __$$ |$$ /      $$$$$$$ |$$ /  $$ |$$$$$$$$ |$$ / $$ / $$ |$$ |  $$ |
$$ |  $$ |$$  __$$ |$$ |  $$ |$$  _$$<  $$ |$$   ____| \____$$\  \____$$\       $$ |  $$ |$$ |     $$  __$$ |$$ |  $$ |$$   ____|$$ | $$ | $$ |$$ |  $$ |
$$$$$$$  |\$$$$$$$ |$$ |  $$ |$$ | \$$\ $$ |\$$$$$$$\ $$$$$$$  |$$$$$$$  |      $$ |  $$ |\$$$$$$$\\$$$$$$$ |\$$$$$$$ |\$$$$$$$\ $$ | $$ | $$ |\$$$$$$$ |
\_______/  \_______|\__|  \__|\__|  \__|\__| \_______|\_______/ \_______/       \__|  \__| \_______|\_______| \_______| \_______|\__| \__| \__| \____$$ |
                                                                                                                                               $$\   $$ |
PORTABLE LESSON DATADISK COLLECTION                                                                                                            \$$$$$$  |
                                                                                                                                                \______/
__________________________________________________________________________________________________________________________________________________________
```

---

Bu, [Cüzdanın Temelleri](https://app.banklessacademy.com/lessons/wallet-basics) dersimizin ve ders sonundaki görev için sunulan kılavuzun bir özetidir. **Bilginizi artırmak ve rozetinizi almak** için [dersin tamamına](https://app.banklessacademy.com/lessons/wallet-basics) göz atın!

---

## Önemli Bilgiler

> - Blok zincirleri dünyasına erişmek için bir `kripto cüzdanı`na ihtiyacınız olacak!
>
> - Cüzdan bir `blok zinciri` hesabına benzer.
>
> - Cüzdanlar `kripto para` saklamak, blok zinciri uygulamalarına giriş yapmak ve daha fazlası için kullanılır.
>
> - Bu cüzdanlar hem bilgisayarlarda hem de telefonlarda çalışır.
>
> - Cüzdan oluşturmak kolaydır ve yaklaşık 5 dakika sürer. Aşağıdaki videomuzda size bunun nasıl yapılacağını göstereceğiz!

## Kripto Cüzdanı Nedir?

Kripto cüzdanı, bilgisayarınızda veya telefonunuzda `kripto para` kullanmanıza olanak tanıyan önemli bir web3 aracıdır. Cüzdanlara, bilgisayarınızda bir web tarayıcısı uzantısı, telefonunuzda ise bir uygulama olan `cüzdan uygulaması` adlı bir yazılım kullanılarak erişilir.

Dahası var. Cüzdanlar, kripto para tutmak amacıyla kullanılan hesaplardan daha fazlasıdır; onlar, blok zincirine olan bağlantımızdır. Cüzdanları, başka insanlarla kripto para alışverişi yapmak, blok zinciri uygulamalarına giriş yapmak ve **hatta Bankless Academy rozetleri gibi dijital unsurların koleksiyonunu yapmak** için kullanabiliriz. Biz keşif yaptıkça cüzdanlarımız da bizimle birlikte gelişerek büyür; bazıları, bunu dijital kimliğin başlangıcı olarak görüyor.

Cüzdanlar iki temel hesap bilgisine sahiptir:

- _Kullanıcı adınız_ olarak düşünebileceğiniz bir `genel anahtar`. Bu anahtarı, kripto para almak için herkese açık bir şekilde paylaşabilirsiniz.

- _Parola_ işlevi gören bir `özel anahtar`. Değiştirilemeyen bu anahtar her zaman gizli tutulmalıdır.

Özel anahtarınızı korumak çok önemlidir çünkü bu anahtar cüzdanınıza anında erişim sağlar. Özel anahtarınızı kesinlikle paylaşmamalısınız. [Dersin tamamını](https://app.banklessacademy.com/lessons/wallet-basics) alarak daha fazla bilgi edinebilirsiniz.

Bugün, tavsiye edilen kripto cüzdanı Zerion'u kullanarak ilk cüzdanımızı oluşturacağız!

## Kılavuz

İlk cüzdanınızı aşağıdaki kılavuzu kullanarak bilgisayarınızda oluşturun ya da telefon cüzdanı kılavuzumuz için aşağı kaydırmaya devam edin.

### Bilgisayar Cüzdanı

[youtube-embed](https://www.youtube-nocookie.com/embed/czL_qQ39AH0)

### Telefon Cüzdanı

[youtube-embed](https://www.youtube-nocookie.com/embed/SFbo9QsO2t4)

---

**Blok zinciri çoklu evrenine katılmanın zamanı geldi!**

Yolculuklarınıza kolay başvuru sağlamak ve Bankless Academy'e destek olmak için bu el kitabı konusunu koleksiyonunuza eklemeyi unutmayın.

İyi yolculuklar, Kaşif!

---

## SSS

### Kripto para nedir?

Kripto paralar, `kriptografi` ile güvence altına alınan bir dijital para biçimidir. Bu paralar, merkezi otoritelere ve bankalara ihtiyaç duymadan  çalışarak sahiplerinin finansal özgürlüğünü artırırken dolandırıcılık ihtimalini azaltır.

**[Bitcoin'in Temelleri](https://app.banklessacademy.com/lessons/bitcoin-basics)** dersimizle kripto para hakkında daha fazla bilgi edinin ve bu dijital para birimlerinin finans dünyasında nasıl devrim yarattığını görün!

### Genel ve özel anahtar nedir?

Genel/özel anahtar `şifreleme` cüzdanınızın, kripto paranıza erişimi gizli tutarken başkalarının size kripto para gönderebileceği adres gibi bazı bilgileri herkese açık hale getirmesine olanak tanır. Anahtarlardan birini kripto paranızın ev adresi olarak kabul edersek diğeri de ön kapıyı açacaktır.

Genel anahtarınızı size kripto para göndermesi için güvendiğiniz herhangi biriyle paylaşabilirsiniz ancak özel anahtarınız yalnızca sizin görmeniz içindir çünkü cüzdanın içindeki tüm varlıklara erişim sağlar. Karşınızdaki kişi Bankless Academy veya Zerion'dan olduğunu iddia etse dahi özel anahtarınızı kimseyle paylaşmayın.

[Cüzdanın Temelleri](https://app.banklessacademy.com/lessons/wallet-basics) dersimizde daha fazla bilgi edinin ve ilk cüzdanınızı oluşturarak ödül kazanın.

### Kurtarma ifadem kaybolursa ne olur?

“Gizli ifade” veya “tohum ifadesi” olarak da adlandırılan kurtarma ifadeniz, cihazınızda cüzdanınıza erişiminizi kaybetmeniz durumunda tek yedeğinizdir. Kurtarma ifadenizi kaybederseniz cüzdanınızdaki varlıklar sonsuza dek kaybolur. Bu nedenle, kurtarma ifadenizi, yalnızca hırsızlığa veya kaybolmaya karşı değil aynı zamanda yangına veya su hasarına karşı da korumak için güvenli bir yerde saklamanız önemlidir.

### Ethereum cüzdanlarında Bitcoin tutulabilir mi?

Ethereum cüzdanlarında Bitcoin tutabilir ancak bu Bitcoin'ler “wrapped” (sarılmış) token formdadır. Cüzdanınızda orijinal Bitcoin tutmak istiyorsanız [Exodus](https://www.exodus.com/) veya [Mycelium](https://wallet.mycelium.com/) gibi, Bitcoin ağı üzerinde çalışan bir cüzdan oluşturmanız gerekir.

---

**Yazar**

Bankless Academy'de İçerik ve Tasarım Lideri olarak görev yapan [Tetranome](https://twitter.com/Tetranome), öğrenme yolculuğu, kullanıcı arayüzü ile deneyimi ve platform sanatına odaklanır.

**Sahibi**

Bu kılavuz Zerion tarafından sağlanmaktadır.